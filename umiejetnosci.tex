\subsection{Umiejętności Bohaterów}
Zgodnie z naszymi założeniami każdy bohater miał być unikalny i odgrywać ważną rolę w całej rozgrywce. Wszystkich nadaliśmy różne umiejętności, a każda z nich jest niezbędna, by wspólnie ukończyć grę.

Wojownik słynie z ogromnej siły, jego zadaniem jest rozprawianie się z jak największą ilością przeciwników. Jego postać posiada specjalny komponent, która umożliwia mu odbieranie życia swoim przeciwnikom. Przy każdym uderzeniu, gdy tylko skrypt wykryje kolizję pomiędzy mieczem naszego bohatera, a przeciwnikiem, odbiera mu określoną ilość punktów życia. Nasi wrogowie oznaczeni są odpowiednim Tagiem, przez co nie możemy zranić innych graczy.
Wojownik posiada dwa różne ataki.  Jeden szybki, tym samym zadający mniej obrażeń, który wywoływany jest lewym przyciskiem myszy oraz mocny, zamaszysty atak, który odbiera znacznie większe ilości życia. Drugi atak może zostać użyty tylko podczas sprintu, po kliknięciu prawym przyciskiem myszy.

Mag posiada umiejętność podnoszenia przedmiotów, którą możemy wykorzystać na dwa sposoby. Jednym z nich jest pokonywanie przeszkód, drugim atak. Specjalny skrypt umieszczony w komponentach wykorzystuje celownik, za którym podąża kamera. Gdy najedziemy na obiekt o odpowiednim oznaczeniu, możemy go podnieść. Gracz może obracać przedmiot wokół własnej osi, oddalać go od siebie i przybliżać. Przy pomocy odpowiedniego przycisku może również rzucić trzymanym przedmiotem w przeciwnika. Dzięki wykorzystaniu grawitacji i kolizji z danymi przedmiotami możemy w ten sposób zabrać życie naszym przeciwnikom.

Łotr jest przebiegły, potrafi pozyskiwać informacje oraz dostrzega znacznie więcej niż inni. Posiada skrypt, który umożliwia mu rozmowę z innymi osobami, która udzielają mu cennych informacji, gdy tylko znajdzie się w odpowiedniej odległości. Może też wyszukiwać przedmioty, które pozostają niewidoczne dla pozostałych graczy.
