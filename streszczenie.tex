\section{Streszczenie}
Zaimplementowaliśmy wieloosobową grę, która bazuje na silniku graficznym Unity. 
Serwer, z którym łączą się gracze znajduje się w chmurze, którą oferuje Framework Photon Unity 3D Networking. 
Mapa została utworzona dzięki technologii Unity, która pozwala na dowolne kształtowanie terenu.
Krajobrazy oraz budynki zostały pobrane z Assets Store oraz odpowiednio zmodyfikowane tak, by spełniały wymagania gry. 
Wszystkie skrypty odpowiadające za sterowanie postaci, łączenie z serwerem, czy walkę z przeciwnikiem, zostały utworzone na potrzeby gry w obiektowym języku programowania C Sharp.
W trakcie rozwijania aplikacji, pliki były przechowywane we wspólnym repozytorium na stronie Github.com. 
Początkowym założeniem naszej pracy było utworzenie gry wieloosobowej, której świat jednocześnie będzie mogła eksplorować trójka graczy. Każdy z nich sterowałby inną, unikatową postacią. 
Gra miała posiadać przykładowe misje oraz stanowić fundament do dalszego jej rozwoju, w późniejszym czasie na tle fabularnym. Wszystkie powyższe założenia udało nam się zrealizować. 
W poniższej pracy przedstawimy ze szczegółami cały proces powstawania naszej produkcji. 